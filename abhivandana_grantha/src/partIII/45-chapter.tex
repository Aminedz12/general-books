{\fontsize{16}{18}\selectfont
\presetvalues
\chapter{प्रशस्याः प्राध्यापकाः}

\begin{center}
\Authorline{वि~॥ श्रीधर-भट्टः.के.आर्}
\smallskip
श्रीमन्महारजसंस्कृत-महापाठशाला\\
मैसूरु
\addrule
\end{center}


विदितचरमिदं समेषां यत् विद्या विनयति मानवमिति। सति विद्यादातरि श्रेष्ठे विषयी भवितुमर्हति विद्याकाङ्क्षी~।  लोके तावत् दृष्टमिदं यत् विद्यादातृषु केषुचित् वैदुष्यं पर्याप्तं न अध्यापनकौशलम्~। अपरेषु केषुचित् बोधनकौशलमात्रं, न वैदुष्यम्। सन्ति विरलाः, येषु उभयमपि एकवृन्तगतफलद्वयमिव सम्मिलितं भवेत्। तादृशेष्वन्यतमाः मान्याः विद्वांसः गङ्गाधरभ-महोदयाः। अत एव धुरि प्रतिष्ठापयितव्याः~।

शृङ्गगिरौ साहित्यपरीक्षायां समुत्तीर्य १९८३ तमे वर्षे व्याकरणशास्त्रमध्येतुं श्रीमन्महाराजसंस्कृत\enginline{-}महापाठशालामागतोऽहम्। विद्वन्मध्यमद्वितीयकक्ष्यां प्राविशम् । प्रथम\-कक्ष्यापाठ्यविषयाः अधिगन्तव्या आसन्~। तेष्वन्यतमां न्यायसिद्धान्तमुक्तावलीं दिनकरीयसहिताम्ध्येतुं कैश्चिदत्रत्यैः उक्तप्रकारेण श्रीमतां भट्टमहोदयानामन्तिकमगच्छम् । तैश्चोररीकृत्य पाठः समारब्धः ।\-  एवं मे परिचयः समजनि विदुषाम् । तेषां तेषां पाठनेन नितरामुपकृतोऽहम् ।\- न केवलमेतावत्, तदात्वे कर्णाटक\enginline{-}सर्वकारप्रायोजित\enginline{-}राज्यस्तरीय\enginline{-}राष्ट्रस्तरीयस्पर्धार्थं यदाहं चितः तदा तैरेव न्यायमञ्जरी न्यायभाष्यादिविषयाः च  प्रमुखतया अपाठ्यन्त । येन च व्याकरणच्छात्रोऽपि न्यायशास्त्रे प्राप्तपुरस्कारः समभवम् । अहो पाठप्रभावः! ततश्च व्याकरणशास्त्रे प्राप्तविद्वत्पदवीकः उद्योगकारणात्\break स्थानान्तरमगच्छम् ।  पुनः वर्षेष्वतीतेषु नवसु महापाठशालायां नियुक्तोऽहम् अध्यापकत्वेन तैः सह सहोद्योगित्वेन । एतत्तु मम सौभाग्यमेव, यतः कः को न नन्देत् विचारसङ्ग्रहकोशभूतैः साकं कर्तुम्~।

महाभाष्यकारः पतञ्जलिराह - विद्या चतुर्भिः प्रकारैरुपयुक्ता भवति । ते च आगमकालेन (ग्रहणकालेन) स्वाध्यायकालेन, व्यवहारकालेन इति । एते चत्वारोऽपि प्रकाराः भट्टमहोदयेषु सिद्धिं गता इत्युक्ते नातिशयोऽक्तिः । अत एव एतेषाम् अध्यापनपरिपाटी\break अनन्यसदृशा । यद्यपि शास्त्राध्ययनं कष्टं, तत्रापि न्यायशास्त्रं कष्टतरमिति मनुते छात्रगणः, तथापि गङ्गाधरभट्टानां पाठपद्धतिः तादृशं परिवर्तयेत् सपदि । पाठपद्धतौ समाश्रितः कश्चन क्रमः ज्ञातात् अज्ञातं प्रतीति\enginline{-}तत्सहजतया भासते एतेषामध्यापने । छात्रनिष्ठज्ञनोद्बोधनद्वारा दुरूहतर्कशास्त्रमपि सुलभायते नूनम् । अपरमपि वैशिष्ट्यमपि अन्वयश्च यत् शब्दगन्धिविवरणशैली । लौकिकोदाहरणद्वारा शास्त्रीयोदाहरणसमन्वयश्च । एते पण्डितमण्डल्यां वाक्यार्थपटवः । छात्रसमुदाये ज्ञानसङ्क्रामयितारः ।

भट्टमहोदयानां पुत्रनिर्विशेषं वात्सल्यं शिष्येषु सर्वदा छात्रान् हिताय योजयन्ते । दोषानविगणय्य गुणप्रकाशनद्वारा सत्पथमानयन्ति । रक्षन्ति चापदः । अशनं वा आश्रयं वा काले ददति । आत्मविश्वासं पूरयन्ति, वर्धयन्ति च । अहरहः प्रेरयन्त्यभ्यसितुं शास्त्रम् । भट्टानामयं विश्वासः यत् अयोग्यः पुरुषो नास्ति, योजकस्तत्र दुर्लभः इति ।
 
छात्राणामन्याये सति झटिति प्रतिरुध्नन्ति । न्यायदापनपर्यन्तमपि न विरमन्ति । एतद्विषये स्मर्तुमिच्छाम्येकां घटनाम् । व्याकरणशास्त्रस्य एकेन छात्रेण विद्वन्मध्यमपरीक्षायाम् अष्टानां पत्रिकाणां मध्ये सप्तसु तावत् सप्ततिप्रतिशतम् अङ्काः लब्धाः आसन् । परम् एकस्याः पत्रिकायाः चत्वारिंशन्मात्रं अङ्काः लब्धाः । बुद्धिमान् स विद्यार्थी नितरां व्यथितः, यतः तस्यामपि अधिकाः अङ्काः प्राप्तव्या आसन् । एतत् विज्ञाय भ-महोदयैः सपद्येव सम्बद्धाधिकारिभिः समालोच्य तस्मै न्यायः दापितः।

गङ्गाधरभट्टानां संस्कृत-कन्नड-आङ्लभाषासु अकुण्ठिता गतिः। अतश्छात्राः भाषणाय, लेखनाय, नाटकाय, कार्ययोजनाय, शास्त्रवाक्यार्थाय समाश्रयन्ते तान्। अध्यापने कार्यकरणे वा नैव श्रान्ता भवन्ति । एतेषां मार्गमनुसरन्तश्छात्राः नैवानुत्तीर्णा दृष्टाः। एतेषां भाषा तु कर्णानन्दकरं सुविचारप्रचोदकञ्च~। उक्तं हि ‘इष्टं हि विदुषां लोके समासव्यासधारणम्’ इति । तदात्मसात्कृतं सम्यगेतैः। समयानुगुणं मितेन सारेण च वचसा आनन्दपण्डितचित्तं रसयेयुः। एतेषां न केवलं न्याये, परं वेदान्ते, व्याकरणे, साङ्ख्ये, योगे, आयुर्वेदे, अर्थशास्त्रे च परिश्रमो महान् । अतः न केवलं शास्त्रच्छात्राः किन्तु पौरजनपदैः वैदेहिकैश्च ज्ञानार्थमशिश्रियन् आश्रयन्ति च। एतेषां लेखनप्रपञ्चोऽपि चित्ताकर्षकः। 

एतेषां कर्तृत्वशक्तिः अनितरसाधारणी। सङ्घटनाचातुरी तु सर्वथानुसारणीययोग्या। कार्यक्रमस्य पूर्वसिद्धता क्रमबद्धा। कार्ययशसे यं यत्र यदर्थं योजयेत् इति विषये निश्चितधियः। उपकरणायत्ता नैते~। तदेव शोभनं खलु सामर्थ्यवतां, यतः क्रियासिद्धिः, सत्त्वे भवति महताम् अक्षिसात्कृतं मया। संकृताध्यापकनां प्रोत्साहं कर्तुं दानिनः समागता आसन् । छात्रप्रतिभादिदृक्षवस्ते । अङ्गीकृतकार्ययोजनाः भट्टमहोदयाः प्रतिवर्षं विभिन्नविषयेषु शास्त्रेषु, शास्त्रीयेषु  संस्कृतवाङ्मयान्तर्गत\enginline{-}वैज्ञानिकविषयेषु वेदेषु च छात्रान् सम्प्रेर्य, दानिनः सन्तुष्टानकुर्वन् । एवं दशवर्षाणि यावत् कार्यायोजनमकार्षुः। 

अहो ! संस्कृतानुरागः। अहो ! छात्रप्रियता ! उपकर्तारं स्मरन्ति सदा । एकस्मिन् वर्षे कृतकार्योऽपि अनारोग्यकारणात् कार्यक्रमं गन्तुम् अशक्तोऽहम्~। तदा कार्यक्रम\-समाप्तिसमनन्तरमेव विद्यागणपतिप्रसादेन सह मम गृहमागत्य क्षेममैच्छन्~। एतत्प्रकाशयति तेषां सहृदयताम्। एवं गुणेन ज्ञानेन च जनानुरागिणः गुरून् गङ्गाधरभट्टान् प्रणत्य, तेषां दीर्घायुरारोग्यञ्च सम्प्रार्थ्य विरम्यते मया।  


\articleend
}
