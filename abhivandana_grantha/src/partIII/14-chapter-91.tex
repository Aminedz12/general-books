{\fontsize{14}{16}\selectfont
\chapter{ನಾ ಕಂಡ ನನ್ನ ಸಹವರ್ತೀ ಗಂಗಾಧರ}

\begin{center}
\Authorline{ವಿ~॥ ವಿಶ್ವನಾಥ ಅಗ್ನಿಹೋತ್ರೀ}

ನಿವೃತ್ತ ಅಧ್ಯಾಪಕರು, ಸಂಸ್ಕೃತ ವಿಭಾಗ\\
ಸೇಂಟ್ ಥಾಮಸ್ ಸ್ಕೂಲ್\\
ಮೈಸೂರು
\addrule
\end{center}

ವೇದ \enginline{-}ಶಾಸ್ತ್ರಗಳ ಅಧ್ಯಯನಕ್ಕಾಗಿಯೇ ಮಹಾರಾಜರಿಂದ ಸ್ಥಾಪಿಸಲ್ಪಟ್ಟ ಒಂದು ಪ್ರಾಚೀನ ವಿದ್ಯಾಸಂಸ್ಥೆ   ಶ್ರಿಮನ್ಮಹಾರಾಜ-ಸಂಸ್ಕೃತ-ಮಹಾಪಾಠಶಾಲೆ. ಈ ಪಾಠಶಾಲೆ ಇಂದು ನಮ್ಮ ಬದುಕಿಗೆ ಕಾರಣೀಭೂತವಾಗಿದೆ. 
\vskip 3pt

1975 ಜೂನ್ ತಿಂಗಳಿನಲ್ಲಿ ಮೈಸೂರಿಗೆ ನನ್ನ ಪಾದಾರ್ಪಣೆ. ಊರನ್ನು ಬಿಟ್ಟು ಎಲ್ಲಿಗೂ ಹೋಗದೆ ಇರುವ ನನಗೆ ಮೈಸೂರಿಗೆ ಬೆಳಿಗ್ಗೆ  ಬಂದಿಳಿದಾಗ  ವಿದೇಶದಲ್ಲೆಲ್ಲೋ ಇದ್ದಂತೆ ಭಾಸವಾಗಿತ್ತು. ಬಡತನದ ಅವಿಭಕ್ತ ಕುಟುಂಬದಲ್ಲಿ  ಅಶಾಂತಿಯ ಬೇಗುದಿಯಲ್ಲಿ ಜೀವಿಸಿ ಮನೆಯಲ್ಲಿ ಭವಿಷ್ಯವಿಲ್ಲದ ಸಂದರ್ಭದಲ್ಲಿ ‘ಕೃಷ್ಣಮಂಜ ಭಟ್ಟರ’ ಸಹಕಾರದಿಂದ ನಾನು ಮೈಸೂರಿಗೆ ಬಂದೆ. ಇದೇ ಸಂದರ್ಭದಲ್ಲಿ ನನ್ನಂತೆ  ಬಂದ ಇನ್ನೊಬ್ಬ ವ್ಯಕ್ತಿ ನನ್ನ ಜೊತೆಯಲ್ಲಿ ವಾಸವಾಗಿದ್ದ ಗಂಗಾಧರ.
\vskip 3pt

ಘಟ್ಟದ ಕೆಳಗಿನ ಹೊನ್ನಾವರ ತಾಲೂಕಿನ ಕಡತೋಕಾ ಗ್ರಾಮದವ ನಾನು. ಘಟ್ಟದ ಮೇಲಿನ ಸಿದ್ದಾಪುರ ತಾಲೂಕಿನ ‘ಅಗ್ಗೇರಿ’ ಗ್ರಾಮದವ ಗಂಗಾಧರ. ನಮ್ಮಿಬ್ಬರ ಹೆಸರು ಬೇರೆ\enginline{-}ಬೇರೆಯಾಗಿದ್ದರೂ ಅದರ ಮೂಲ ಒಂದೇ. ಎರಡೂ ಹೆಸರು   ಅನ್ವಯಿಸುವುದು ಶಿವನಿಗೆ. ಹಾಗೆ ಬೇರೆ\enginline{-}ಬೇರೆ  ಊರಿನವರಾದರೂ ಒಟ್ಟಿಗೆ ಸೇರಿದ್ದು ಒಂದೇ ಕೊಠಡಿ\-ಯಲ್ಲಿ ಅದು ಸಂಸ್ಕೃತ ಪಾಠಶಾಲೆಯ  ನಂಬರ್ 27ನೆಯ ರೂಮ್. ನಮ್ಮಿಬ್ಬರ ಜೊತೆಯಲ್ಲಿ ಗಂಗಾಧರನ ಕುಟುಂಬದವರೇ ಆದ ಹೇರಂಬ ಭಟ್ಟ ಮತ್ತು ಗಂಗಾಧರನ ಅಣ್ಣ ಶ್ರೀಧರ ಭಟ್ಟರು. ನಾವು ನಾಲ್ವರೂ ಬದುಕನ್ನ ಹುಡುಕಿಕೊಂಡು ಮೈಸೂರಿಗೆ ಬಂದವರು. 

1975ಕ್ಕಿಂತ  ಮೊದಲು ಗಂಗಾಧರನಿಗೂ ಮತ್ತು ನನಗೂ ಯಾವುದೇ ರೀತಿಯ ಪರಿಚಯ\-ವಿರಲಿಲ್ಲ. ನಂತರ ಒಂದು ದೃಷ್ಟಿಯಲ್ಲಿ ಪರಿಚಿತರೆಂಬುದು ಗೊತ್ತಾಯಿತು. ಏಕೆಂದರೆ  ಗಂಗಾಧರನಿಗೆ ಮತ್ತು ಅವರ ಅಣ್ಣ ಶ್ರೀಧರ ಭಟ್ಟರಿಗೆ  ನನ್ನ ಭಾವ \hbox{ಪ್ರಾಥಮಿಕ} ಶಾಲೆಯಲ್ಲಿ ಅಧ್ಯಾಪಕರೆಂಬುದು. ಏನೇ ಇರಲಿ, ಇಲ್ಲಿ ನಾವು ಪರಿಚಿತರಾಗಿ ಅಣ್ಣ \enginline{-} ತಮ್ಮಂದಿರಂತೆ, ಸ್ನೇಹಿತರಂತೆ ಒಂದೇ ಕೊಠಡಿಯಲ್ಲಿ ಸಹವರ್ತಿಗಳಾದೆವು. 

ಹೀಗೆ ನಮ್ಮ ವಿದ್ಯಾರ್ಥಿ ಜೀವನ 1975ರಿಂದ ಸಂಸ್ಕೃತ ಪಾಠಶಾಲೆಯ 27ನೇ \hbox{ನಂಬರಿನ} ರೂಮಿನಲ್ಲಿ ಆರಂಭವಾಯಿತು. ಐದು ವರ್ಷಗಳ ಪರ್ಯಂತ  ಸಾಗಿತು. 

ಊರಿಂದ ಬರುವಾಗ ಕಾಲಿಗೆ ಚಪ್ಪಲಿಯಿಲ್ಲದೆ ಒಂದು ಹಳೆಯದಾದ ಪಂಚೆ\-ಯನ್ನು(ಲುಂಗಿ) ಸುತ್ತಿಕೊಂಡು ಕೈಯಲ್ಲಿ ಹಳೆಯದಾದ ಒಂದು ಕಬ್ಬಿಣದ ಪೆಟ್ಟಿಗೆಯನ್ನು ಹಿಡಿದು ಮೈಸೂರು ಸೇರಿದ್ದೆವು. ಹಾಸಲು  \enginline{-}   ಹೊದೆಯಲು ಸರಿಯಾದ ಬಟ್ಟೆ\-ಯಿಲ್ಲ, ಚಾಪೆಯ ಮೇಲೆಯೇ ನಮ್ಮ ಶಯನ, ತಂದಿರುವ ಹಣದಲ್ಲಿ ಲೆಕ್ಕಾಚಾರ ಮಾಡಿ ಅನ್ನ ಮಾಡಿಕೊಂಡು, ಹೋಟೆಲಿನಿಂದ ನಾಲ್ಕು ಆಣೆಗೆ ತಿಳಿಸಾರು  ಅಥವಾ ಸಾಂಬಾರ್ ತಂದುಕೊಂಡು ಊಟವನ್ನು ಮಾಡುತ್ತಿದ್ದೆವು. ಒಂದೆರಡು ದಿನಗಳಾದಮೇಲೆ  ಬೆಳಿಗ್ಗೆ ತಿಂಡಿಯೂ ಇಲ್ಲವಾಯಿತು. ಕಾರಣ ತಂದಿರುವ ಹಣ ಖಾಲಿ. ಆಗ ಚಿಂತೆ ಉಂಟಾಗಿ ಏನು ಮಾಡುವುದೆಂದು, ಅಂದಿನಿಂದ ಪ್ರಾರಂಭ  \enginline{-} ಊಟಕ್ಕಾಗಿ ಮೈಸೂರಿನಲ್ಲಿರುವ ಹೋಟೇಲುಗಳಲ್ಲಿ ವಾರಾನ್ನಕ್ಕಾಗಿ ಯಾಚನೆ .

ಅಂದಿನ ಕಾಲದಲ್ಲಿ ವೇದಾಧ್ಯಯನಕ್ಕಾಗಿ ಬರುವ ವಿದ್ಯಾರ್ಥಿಗಳಿಗೆ ವಾರಾನ್ನವನ್ನು (ಊಟ) ಕೊಡುವ ಮಹಾ ಅನ್ನದಾನದ ಕಾರ್ಯ ಮೈಸೂರಿನ ಹೋಟೇಲ್ ಮಾಲೀಕ\-ರಿಂದ, ಮೈಸೂರು ನಾಗರಿಕರಿಂದ ನಡೆಯುತ್ತಿತ್ತು. ಅದರಂತೆ ನಾವೂ ಕಂಡ\enginline{-}ಕಂಡ  ಹೋಟೇಲುಗಳಲ್ಲಿ ವಾರನ್ನಕ್ಕಾಗಿ ಹೋಗಿ ಕೇಳಲು ಪ್ರಾರಂಭಿಸಿದೆವು. ಇಂದ್ರವಿಹಾರ,  ಅಶೋಕಾ ಹೋಟೇಲ್,  ಕೃಷ್ಣ ಕೆಪೆ, ಇಂದ್ರಕೆಪೆ,  ಹೀಗೆ ಅನೇಕ ಹೋಟೇಲುಗಳಲ್ಲಿ ಊಟವನ್ನು ಕೇಳಿ ಪಡೆದು ಕೊಂಡೆವು. ಆದರೆ ವಾರದ ಎಲ್ಲಾ ದಿನಗಳಲ್ಲಿ ಊಟ ಸಿಕ್ಕುತ್ತಿರಲಿಲ್ಲ. ಆದರೂ ಊಟ ಕೊಟ್ಟವರನ್ನು ನಾವು ಇಂದು ನೆನಪಿಸಿಕೊಳ್ಳಲೇಬೇಕು. ಊಟವಿಲ್ಲದ ದಿನ ನಮ್ಮ ಅಧ್ಯಾಪಕರೇ ಕರೆದು ತಮ್ಮ ಮನೆಯಲ್ಲಿ ಊಟವನ್ನು ಕೊಡುತ್ತಿದ್ದರು. 

ಗಂಗಾಧರ, ಶ್ರೀಧರ, ಹೇರಂಬ  ಮತ್ತು ನಾನು ಹೀಗೆ  ನಾಲ್ವರು ಬೆಳಿಗ್ಗೆ ತಿಂಡಿಯನ್ನು ಅಥವಾ ಹಣವಿಲ್ಲದಿದ್ದಲ್ಲಿ ಕೇವಲ  ಹಾಲನ್ನೇ ತಂದುಕೊಂಡು ಒಟ್ಟಿಗೆ\break ಉಪಯೋಗಿಸುತ್ತಿದ್ದೆವು. ಅಂದು ನಾಲ್ಕು ಆಣೆಯನ್ನು ಕೊಟ್ಟರೆ “ಗುರುಪ್ರಸಾದ” ಎಂಬ ಹೋಟೇಲಲ್ಲಿ  ಒಳ್ಳೆಯ ಖೀರನ್ನ ಕೊಡುತ್ತಿದ್ದರು. ಅದನ್ನ ಹಣವಿದ್ದಾಗ ಹೋಗಿ ಕುಡಿದು ಮಧ್ಯಾಹ್ನದವರೆಗೆ ಹಸಿವನ್ನು ನೀಗಿಸಿಕೊಳ್ಳುತ್ತಿದ್ದೆವು. 

ನನ್ನ ಹಾಗೂ ಗಂಗಾಧರನ ಬಾಂಧವ್ಯ ಕೇವಲ ಸಹಪಾಠಿಗಳಾಗಿಯಷ್ಟೇ ಅಲ್ಲ, ನಮ್ಮ ವಯಕ್ತಿಕ ಜೀವನದ ಆಗು ಹೋಗುಗಳಿಗೂ  ಸಂಬಂಧಪಟ್ಟಿದ್ದವು. ನಮ್ಮಿಬ್ಬರ ಸಮಸ್ಯೆಗಳನ್ನು ಪರಸ್ಪರ ಹಂಚಿಕೊಳ್ಳುತ್ತಿದ್ದೆವು. ಕೆಲವೊಮ್ಮೆ  ಬೆಳಿಗ್ಗೆ ತಿಂಡಿಗೆ ಯಾರಲ್ಲೂ ಹಣ ಇರುತ್ತಿರಲಿಲ್ಲ. ಅಂತಹ ಸಂದರ್ಭದಲ್ಲಿ ಗಂಗಾಧರನ ಅಣ್ಣ  ಶ್ರೀಧರ ಭಟ್ಟರು ಬಹಳ ದುಃಖ\-ದಿಂದ ಹೇಳುತ್ತಿದ್ದರು  \enginline{-} ವಿಶ್ವ ! ಈ ದಿನ ‘ತಣ್ಣೀರು ಬಟ್ಟೆಯೇ ಗತಿ’ಯೆಂದು, ಹಸಿವನ್ನ ಮರೆಯಲು ಅದು\enginline{-}ಇದು ಊರಿನ ವಿಷಯವನ್ನೊ ಅಥವಾ ಇನ್ಯಾವುದೋ ವಿಷಯವನ್ನೋ ತೆಗೆದುಕೊಂಡು ಮಾತಾಡುತ್ತಿದ್ದೆವು ಅಥವಾ ಮಲಗಿ ನಿದ್ರಿಸುತ್ತಿದ್ದೆವು. ಊಟಕ್ಕಾಗಿ, ತಿಂಡಿಗಾಗಿ ಪರಿತಪಿಸಿದ ನನಗೆ ಶ್ರೀ ಡಿ.ವಿ.ಜಿಯವರ ಕಗ್ಗದ ಒಂದು ಪದ್ಯ ಸದಾ \hbox{ನೆನಪಾಗುವುದು.}

\begin{verse}
ಹೊಟ್ಟೆರಾಯನ ನಿತ್ಯದಟ್ಟಹಾಸವೊ ಬಾಳು~। \\
ದುಷ್ಟ ಧಣಿಯೂಳಿಗಕೆ ನೊಟ್ಟು ಮೈ ಬಾಗು~॥ \\
ಹಿಟ್ಟಿಗಗಲಿದ ಬಾಯಿ ಬಟ್ಟೆಗೊಡ್ಡಿದ ಕೈಯಿ~। \\
ಇಷ್ಟೆ ನಮ್ಮೆಲ್ಲ  ಕಥೆ ಮಂಕುತಿಮ್ಮ~॥ 
\end{verse}

ಆರಂಭದಲ್ಲಿ ನಮ್ಮ ದಿನ ನಿತ್ಯದ ಹೊಟ್ಟೆಯನ್ನ ತುಂಬಿಸುವುದರಲ್ಲೇ ಕಳೆಯುತ್ತಿತ್ತು. ಅದರದ್ದೆ ಚಿಂತೆಯಾಗಿತ್ತು.  ಅಧ್ಯಯನಕ್ಕಾಗಿ ಮನಸ್ಸು ಒಗ್ಗುತ್ತಿರಲಿಲ್ಲ. ಯಾವಾಗ \hbox{ಹೊಟ್ಟೆಗೆ}  ವ್ಯವಸ್ಥೆಯಾಯಿತೋ ಆಗ ಅಧ್ಯಯದಲ್ಲಿ ಮನಸ್ಸು  ಒಗ್ಗಿತು. 

ಮೈಸೂರಿಗೆ ಬರುವಾಗ ನನಗೆ ಮತ್ತು ಗಂಗಾಧರನಿಗೆ(ಬಹುಶಃ) ಹತ್ತನೇ ಕ್ಲಾಸ್ ಆಗಿರ\-ಲಿಲ್ಲ. ಆಗ ಮೈಸೂರಿನಲ್ಲಿ ಇರುವ “ದಳವಾಯಿ” ಹೈಸ್ಕೂಲಿನ ಮೂಲಕ ಹತ್ತನೇ ತರಗತಿಯನ್ನು ಖಾಸಗಿಯಲ್ಲಿ ಕಟ್ಟಿ ಪಾಸುಮಾಡಿಕೊಂಡೆವು. 

ಗಂಗಾಧರ ತರ್ಕಶಾಸ್ತ್ರದ ವಿದ್ಯಾರ್ಥೀ, ನಾನು ಧರ್ಮಶಾಸ್ತ್ರದ ವಿದ್ಯಾರ್ಥೀ. ಅವನು ಯಾವಾಗಲೂ ನನ್ನನ್ನು “ವಿಶ್ವ” ಎಂಬುದಾಗಿಯೇ ಕರೆಯುತಿದ್ದ. ಈಗಲೂ ಸಹ “ವಿಶ್ವ” ಎಂದೇ ಕರೆಯುತ್ತಾನೆ. ನಮಗಿಬ್ಬರಿಗೂ ಊರು ಬಹುದೂರ. ಹೀಗಾಗಿ ಊರಿನವರ ಸಂಪರ್ಕವೂ ಬಹುದೂರವೇ. ಕಾರಣ ಅಂದು  ಸಂಪರ್ಕ ಮಾಧ್ಯಮವೆಂದರೆ ಪತ್ರಮಾಧ್ಯಮವೊಂದೇ. ಇಂತಹ ಸಂದರ್ಭದಲ್ಲಿ ನಮಗೆ ನಾವೇ ಪಾಲಕರು,  ಸಂಬಂಧಿಗಳು,  ಹಿತೈಷಿಗಳು. ಯಾರಿಗೆ ಏನಾದರೂ ನಮ್ಮನ್ನ  ನಾವೇ ನೋಡಿಕೊಳ್ಳಬೇಕಿತ್ತು.  ಪಾಠಶಾಲೆಯ ಇನ್ನಿತರ  ರೂಮಿನಲ್ಲಿ  ಇರುವ ನಮ್ಮವರೇ ಆದ ಇನ್ನೂ ಅನೇಕ ಸ್ನೇಹಿತರು,  ನಮ್ಮ ಹಿತೈಷಿಗಳಾಗಿರು\-ತ್ತಿದ್ದರು.  ಊರಿಗೆ ಹಣಬೇಕೆಂದು ಪತ್ರ ಬರೆದರೆ ಆ ಪತ್ರ ಹೋಗಿ\break ತಲುಪಲು 15 ದಿನಗಳು. ಅವರು ಹಣದ ಸಿದ್ದತೆಯನ್ನು ಮಾಡಿಕೊಂಡು  ಕಳುಹಿಸಿದ ಮೇಲೆ ಅದು ಬಂದು ಸೇರಲು ಇನ್ನು ಹದಿನೈದು    ದಿನಗಳು. ಹೀಗೆ ಒಂದು ತಿಂಗಳು ಬೇಕಾಗಿತ್ತು.  ಅಷ್ಟರಲ್ಲಿ ನಾವು ಅವರಿವರಲ್ಲಿ ಸಾಲ ಪಡೆದು ಬದುಕುತ್ತಿದ್ದೆವು. ಇನ್ನು ಹಣ ಬಂದ ತಕ್ಷಣ ಅದಾಗಲೇ ಮಾಡಿದ್ದ ಸಾಲವನ್ನು ತೀರಿಸುವುದಕ್ಕೆ  ಆ ಹಣ ಸರಿಯಾಗುತ್ತಿತ್ತು. ಹಾಗಾಗಿ ಮತ್ತೆ ಬರಿಗೈ. ಇದು ನಮ್ಮಿಬ್ಬರ ಬದುಕಾಗಿತ್ತು. ಹೀಗಿದ್ದರೂ ಎಲ್ಲೋ ಆಗ ಈಗ ಹೇಗೋ ಹಣ ಹೊಂದಿಸಿಕೊಂಡು ಒಂದು ಸಿನೇಮಾ ನೋಡಿ ಬರುತ್ತಿದ್ದುದೂ ಉಂಟು. 

ಇನ್ನು ಗಂಗಾಧರ ಒಬ್ಬ ನಿಷ್ಕಾಮ ಕರ್ಮ ಸ್ವಭಾವದ ವ್ಯಕ್ತಿ. ತನ್ನಲ್ಲಿ ಇರುವ ಅಪಾರವಾದ ಜ್ಞಾನವನ್ನು ಸದಾಕಾಲ ನಿರಪೇಕ್ಷಿತನಾಗಿ  ಇನ್ನೊಬ್ಬರಿಗೆ ದಾನ ಮಾಡುವ ಸ್ವಭಾವ ಅವನದು. ಯಾರು ಯಾವುದೇ ಸಮಯದಲ್ಲಾಗಲೀ ಏನನ್ನೇ ಕೇಳಿ ಬಂದರೂ  ಅದನ್ನ ಬೊಧಿಸುವ ತಿಳಿಸುವ ವ್ಯಕ್ತಿತ್ವ.  ಇಂದಿಗೂ ಅವನ ಮನೆಗೆ ಹೋದರೆ ಯಾರಾದರೂ\break  ಅವನಲ್ಲಿ ಜ್ಞಾನಭಿಕ್ಷುಗಳಾಗಿ ಬಂದಿರುತ್ತಾರೆ. ಅಷ್ಟು ಮಾತ್ರವಲ್ಲ, ಅವನು ಸದಾ ದಾಸೋಹ ಮಾಡುವ ವ್ಯಕ್ತಿ. ಊರಿಂದಾಗಲಿ ಮತ್ತೆಲ್ಲಿಂದಾಗಲಿ  ಮನೆಗೆ ಬಂದವರಿಗೆ ಊಟವನ್ನು ಹಾಕಿ ತನ್ನಿಂದಾಗುವ ಎಲ್ಲ ವ್ಯವಸ್ಥೆಯನ್ನು  ಮಾಡುವ ವ್ಯಕ್ತಿ , ಸದಾ\break ಪರೋಪಕಾರೀ.
\vskip 2pt

ನಾನು ಮತ್ತು ಗಂಗಾಧರ ಒಟ್ಟಿಗೆ ಒಂದೆರಡು ಬಾರಿ ಅಖಿಲಭಾರತ ಭಾಷಣ\-ಸ್ಪರ್ಧೆಗೆ ಹೋಗಿದ್ದೆವು. ಗಂಗಾಧರ ಎಲ್ಲಿ ಹೋದರೂ ಅಲ್ಲಿ ಪ್ರಥಮಸ್ಥಾನವನ್ನು ಪಡೆದು ಕರ್ನಾಟಕಕ್ಕೂ ಮೈಸೂರು ಸಂಸ್ಕೃತ ಕಾಲೇಜಿಗೂ ಹೆಸರನ್ನು ತಂದುಕೊಟ್ಟ ಒಬ್ಬ ವಾಗ್ಮಿ. ಅನೇಕ ಸ್ಪರ್ಧೆಗಳಲ್ಲಿ ಜಯಭೇರಿಯನ್ನು ಭಾರಿಸಿದ ಒಬ್ಬ ಸೋಲೊಲ್ಲದ ಸರದಾರ. ಅವನು ಸ್ಪರ್ಧೆಯಲ್ಲಿದ್ದಾನೆಂದರೆ ಸಭೆಯಲ್ಲಿದ್ದವರೇ ತೀರ್ಮಾನಿಸುತ್ತಿದ್ದರು ಗಂಗಾಧರನಿಗೆ ಪ್ರಥಮ ಸ್ಥಾನವೆಂದು. 

ಇನ್ನು ಗಂಗಾಧರ  ಒಬ್ಬ ಉತ್ತಮ ಕಲಾವಿದನಾಗಿದ್ದ. ಏಕಪಾತ್ರಾಭಿನಯ,  ನಾಟಕ,  ಚರ್ಚಾಸ್ಪರ್ಧೆ,  ಪ್ರಬಂಧಸ್ಪರ್ಧೆ ಹೀಗೆ  ಅನೇಕ ವಲಯಗಳಲ್ಲಿ ತನ್ನದೇ ಆದ ಛಾಪನ್ನ ಸ್ಥಾಪಿಸಿದ ಒಬ್ಬ ಕಲಾನಿಪುಣ. ಸಂಸ್ಕೃತ ಪಾಠಶಾಲೆಯ ಶತಮಾನೋತ್ಸವ ಸಂದರ್ಭ\-ದಲ್ಲಿ  “ಅಂಬಿ” ಎಂಬ ಐತಿಹಾಸಿಕ ನಾಟಕವನ್ನು ಮಾಡಿದ್ದರು. ಆ ನಾಟಕದಲ್ಲಿ “ಅಂಬಿ”ಯ ಪಾತ್ರ ಗಂಗಾಧರನದು. ಅವನ ಅಂದಿನ ಅಭಿನಯ ಇಂದಿಗೂ ನನ್ನ ಕಣ್ಣ ಮುಂದೆ \hbox{ನಲಿದಾಡುತ್ತ} ಮನಸ್ಸಿನಲ್ಲಿ ಸ್ಥಿರವಾಗಿದೆ.

ಗಂಗಾಧರ ತನ್ನ ಮನಸ್ಸಿಗೆ ಬಂದ ವಿಚಾರವನ್ನು  ಅಂತೆಯೇ ಕಾರ್ಯರೂಪಕ್ಕೆ ತರುವ ವ್ಯಕ್ತಿ. ಅವನು ಸ್ವಭಾವತಃ  ಮನಸ್ಸು, ಮಾತು, ಕೃತಿಗಳಲ್ಲಿ ಏಕರೂಪತೆಯುಳ್ಳವನು. 

\begin{verse}
ಯಥಾ ಚಿತ್ತಂ  ತಥಾ ವಾಚಃ ಯಥಾ ವಾಚಸ್ತಥಾ ಕ್ರಿಯಾ ~।\\
ಚಿತ್ತೇ ವಾಚಿ ಕ್ರಿಯಾಯಾಂ  ಚ ಮಹತಾಮೇಕರೂಪತಾ~॥
\end{verse}

ಎಂಬಂತೆ ಒಬ್ಬ ಅಪರೂಪದ ವ್ಯಕ್ತಿ ಗಂಗಾಧರ ಎಂದರೆ ಅತಿಶಯವಲ್ಲ.

ಅತ್ಯಂತ ಆತ್ಮೀಯತೆಯ ಕಾರಣ ಗಂಗಾಧರನನ್ನು  ಏಕವಚನದಲ್ಲಿ ಸಂಭೋಧಿಸುತ್ತಿದ್ದೆನೆ. ಇಂತಹ ಆತ್ಮೀಯ ಗೆಳೆಯ,  ಇಂದು ತನ್ನ ವೃತ್ತಿ ಜೀವನದಿಂದ ನಿವೃತ್ತಿಯನ್ನು ಹೊಂದುತ್ತಿದ್ದಾನೆ. ಅವನ ನಿವೃತ್ತಿಯ ಜೀವನ ಸದಾ ಸುಖ, ಸಂತೋಷಗಳಿಂದ ಕೂಡಿರಲೆಂದು, ಆಯುರಾರೋಗ್ಯವನ್ನ ದೇವರು ದಯಪಾಲಿಸಲೆಂದು ಪ್ರಾರ್ಥಿಸುತ್ತೇನೆ. 

\articleend									
}
